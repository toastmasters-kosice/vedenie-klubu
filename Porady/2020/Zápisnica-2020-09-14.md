---
nadpis:  'Zápisnica zo stretnutia Toastmasters Košice'
dátum:   '2020-09-14 17:00:00 +0200'
miesto:  'Online (Google Meet)'
kategórie: porada, toastmasters speechcraft
prítomní: 'Vladimír Kasarda, Vladimír Záhradník, Roman Gűrtler, Kornélia Hudáková, Miroslava Hrešková, Jana Bičušová'
---

![alt text][logo]
# Zápisnica zo stretnutia Toastmasters Košice 14.9.2020 o 17:00

## Speechcraft
Nižšie uvádzame zoznam termínov. Všetky sa budú konať v sídle knižnice na Hviezdoslavovej v Košiciach v čase od 17:30 do 19:30.

| Dátum      | Moderátor          | Súhrnný hodnotiteľ |
|------------|--------------------|--------------------|
| 28.9.2020  | Vladimír Kasarda   | Vladimír Záhradník |
| 12.10.2020 | Vladimír Záhradník | Jana Bičušová      |
| 26.10.2020 | Jana Bičušová      | Miroslava Hrešková |
| 9.11.2020  | Miroslava Hrešková | Roman Gűrtler      |
| 23.11.2020 | Roman Gűrtler      | Kornélia Hudáková  |
| 7.12.2020  | Kornélia Hudáková  | Vladimír Kasarda   |

### Poznámky
- Balík s materiálmi odišiel až 9.9.2020. Podľa posledných informácií však stihol doraziť včas. Informoval nás Vlado Kasarda
- Na prvé stretnutie prídeme všetci
- Na ďalšie stretnutia budeme chodiť vždy dvaja z klubu - jeden moderátor a jeden súhrnný hodnotiteľ
- Materiály budú v angličtine
- Na prvom stretnutí si prejdeme, čo je to Toastmasters, čo účastníkov čaká. Účastníci dostanú prvé zadanie, Icebreaker, a pridelíme im mentorov
- Na väčšine stretnutí (v závislosti od agendy stretnutia) bude moderátor robiť vzdelávačku. Napríklad: ako sa pohybovať po pódiu
- Na stretnutí 12.10. budú moderátor a súhrnný hodnotiteľ hodnotiť prejavy rečníkov (ich Icebreaker). Podelia si ich na striedačku - teda 1., 3. a 5. rečníka bude hodnotiť moderátor, 2. a 4. rečníka bude hodnotiť súhrnný hodnotiteľ
- Na ďalších stretnutiach sa už budú hodnotiť rečníci navzájom

## Speakathon
- Roman Gűrtler zistí, či by sa Speakathon mohol konať na pôde školy (UPJŠ)
- Speakathon by mal mať priradeného moderátora stretnutia
- Podľa Mirky Hreškovej je dôležité, aby malo stretnutie jednotnú tému. Inak sa to zle promuje a v konečnom dôsledku nepríde nikto

## Príjem neplnoletých členov
- Podľa stanov Toastmasters International sa nemôže stať členom ten, ktorý ešte nedovŕšil 18 rokov
- Zároveň občianske združenie nesmie prijímať platby od neplnoletých
- Prezident Vlado Kasarda prijal rozhodnutie, že takýchto ľudí nebudeme prijímať za členov. Nebudeme podporovať ani registráciu členov načierno (napríklad cez ich rodinných príslušníkov) a nebudeme ani vytvárať precedens pre jednotlivcov
- Neplnoletým zároveň nebudeme poskytovať ani iný priestor, ako by mohli byť aktívni v klube
- Toto rozhodnutie bolo podporené aj väčšinovým hlasovaním ostatných členov vedenia

## Kvantitatívne roly
- Potrebujeme nastaviť nové štandardy. Každá rola bude spracovaná a vytlačená na jednu A4 (jednostranne)
- Vlado Záhradník pridá do záložky v agende do karty Kvantitatívne roly odkaz na tie dokumenty, ktoré už máme spracované a ktoré bude možné čiastočne alebo úplne použiť

## Nový web
- Práce už začali
- Vytvorili sme pracovnú skupinu troch ľudí (Vlado Záhradník, Mirka Hrešková a Nely Hudáková). Pracujeme na obsahu

## Iné
- 19.10.2020 príde na stretnutie naša Area Directorka, Soňa Michlíková. Moderovať stretnutie bude Vlado Kasarda
- Sídlo klubu - Vlado Záhradník uvedie v Club Central ako sídlo klubu adresu Vlada Kasardu
- Súťaž - nikto z členov neprejavil záujem zúčastniť sa
- 21.9.2020 natočíme nové video, ako sa hostia dostanú na stretnutie do Tabačky. Uvedie to Vlado Kasarda a natočí to Mirka Hrešková

### Zápisnicu vyhotovil:
Vladimír Záhradník,
tajomník klubu

[logo]: https://github.com/toastmasters-kosice/graficke-podklady/raw/main/Log%C3%A1/%C5%A0tandardn%C3%A9%20zmen%C5%A1en%C3%A9%20logo%20TMKE.png "Logo Toastmasters Košice"
