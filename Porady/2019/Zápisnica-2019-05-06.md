---
nadpis:  'Zápisnica zo stretnutia Toastmasters Košice'
dátum:   '2019-05-06 18:30:00 +0100'
kategórie: porada, toastmasters
prítomní: 'Lukáš Bičuš, Jozef Staruch, Jozef Takáč, Vladimír Záhradník, Jana Kolesárová, Kornélia Hudáková (hosť), Ján Haláček (hosť)'
---

![alt text][logo]
# Zápisnica zo stretnutia Toastmasters Košice 6.5.2019 o 18:30

## K bodom programu:
### 1. Členská základňa
* 15 členov zaplatilo členský poplatok (pre porovnanie, minulý rok v rovnakom období zaplatilo členské 19 členov)
* Najväčší odliv členov nastal v lete 2018, 8 ľudí
* Aktuálny pokles začal v septembri 2018, poplatok za obdobie 04/2019 - 09/2019 nezaplatilo 6 členov
* Zároveň je problém aj s tým, že aktívni členovia nechodia pravidelne na stretnutia

* **Tipy ako problém riešiť**
   - [x] Spraviť v rámci stretnutia vzdelávaciu akciu "Close the deal" (Stevie, TM Žilina)
   - [x] Spraviť záznam stretnutia a poslať ho Steviemu. Dá nám spätnú väzbu
   - [x] Nový člen by mal dostať uvítanie v štýle: "Cíť sa tu dobre. Priprav si otázky, čo ťa zaujímajú. Aký je tvoj celkový názor na stretnutie?" Člen, ideálne [VPM][vpm], by mal jeho konkrétne otázky zodpovedať cez prestávku a po stretnutí
   - [x] Je treba vedieť klub aj "predať" (Ján Haláček) - Zdôrazňovať workshopy, spoločné túry a prepojenie na iné kluby
   - [x] Vzdelávačky minimálne raz za mesiac
   - [x] Platená propagácia na Facebooku
   - [x] Budovanie vzťahu s členmi

* **Otvorené otázky**
   - [ ] *Čo* motivuje ľudí chodiť na stretnutia?
   - [ ] *Akých ľudí* chceme v klube?
   - [ ] Ako budeme riešiť *nízku* konverziu hostí na členov?

### 2. Voľby vedenia
* Po dohode vedenia bol zmenený termín volieb z 13.5.2019 (schválené 11.3.2019) na 27.5.2019
* Koho chceme nominovať?
* Jana Kolesárová zvažuje prijať nomináciu na prezidentku klubu
* Vladimír Záhradník zvažuje kandidovať za viceprezidenta pre vzdelávanie. Zároveň je ochotný zaviazať sa na obdobe pol roka. Či bude vo funkcii aj po tomto období, bude záležať na aktuálnych okolnostiach. Bolo by dobré, aby sa k tomuto vyjadril budúci prezident klubu. Či akceptuje kandidatúru na VPE za takýchto podmienok.

### 3. Webstránka
* Nová webstránka klubu je viac-menej hotová. Vychytávajú sa chyby. Aktuálne už beží na adrese https://priceless-bassi-82e897.netlify.com.
* Bolo by vhodné spraviť štylistickú korektúru

#### Vízia spoločnej webovej identity pre kluby Toastmasters na Slovensku
Vladimír Záhradník prišiel s víziou spoločnej webovej identity pre všetky kluby Toastmasters na Slovensku. Tento návrh bol prediskutovaný aj na stretnutí vedenia klubu Toastmasters Košice. Kvôli referencii prikladáme ideu aj sem:

> V týchto dňoch pracujeme na novej webstránke klubu Toastmasters Košice a v súvislosti s tým stojíme pred otázkou, či zachováme našu existujúcu doménu toastmasterskosice.eu alebo pôjdeme inou cestou. To nás donútilo zamyslieť sa a preto prichádzame s víziou, z ktorej by mohli mať výhľadovo prospech všetky kluby na Slovensku.
>
> Doména Toastmasters.sk je veľmi lukratívna a podľa nás by mala zjednocovať pod touto hlavičkou všetky kluby na Slovensku. Ako príklad si zoberme susednú Českú republiku. Na ich stránke http://toastmasters.cz/ resp. v novšej verzii na https://www.toastmasterscz.com/ nájdete prehľadne podľa miest usporiadané všetky české kluby. To má výhodu okrem iného v tom, že kluby, aj keď fungujú nezávisle, zároveň vystupujú pod spoločnou identitou a sú jednoducho dohľadateľné.
>
> Stránka Toastmasters.sk by mala podľa nás slúžiť ako rázcestník, kde budú prehľadne uvedené všetky naše kluby s odkazmi na ich webové stránky. Alebo pokiaľ klub stránky nemá, na ich stránky v rámci Toastmasters International. Ak napríklad príde do Žiliny hosť z Prešova, nestane sa členom žilinského klubu. Ale ten ho môže odkázať na stránku Toastmasters.sk a on si nájde klub blízko k jeho bydlisku. Uznajte sami, že aktuálne sa člen o ďalších kluboch dozvie najskôr len ústne. Dohľadať informácie na webe preňho nemusí byť jednoduché, čo ho môže odradiť. Častokrát je odkázaný len na oficiálne stránky Toastmasters.org. Takýto rázcestník by tento problém vyriešil.
>
> Ďalej navrhujeme, aby kluby, ktoré o to budú mať záujem, mali v rámci Toastmasters.sk vytvorenú subdoménu. Konkrétne košický klub by mal záujem o subdoménu v tvare kosice.toastmasters.sk, ktorá by odkazovala na naše webové stránky. Výhľadovo by bolo možné vytvoriť subdoménu pre každý klub, ktorý o to požiada. Časom by mohli vzniknúť stránky na subdoméne zilina.toastmasters.sk a ďalších. Uvidíme, či sa to uchytí. Bolo by na rozhodnutiach klubov, či by takáto subdoména ukazovala na ich webové stránky alebo by presmerovala na doménu, ktorú používajú aktuálne. Každopádne by už však boli prepojení s ostatnými pod identitou Toastmasters.sk.
>
> S touto identitou tiež úzko súvisia emaily. Email, ktorý beží na vlastnej doméne, pôsobí podľa nás viac profesionálne a seriózne. Napríklad klub [Slovenskí Toastmasters][sk-tm] váš klub by v prípade záujmu mohol mať email v tvare slovenski@toastmasters.sk. A klub ako ten náš by mohol mať email v tvare kosice@toastmasters.sk. To, či klub prejaví záujem o email v takomto tvare by bolo samozrejme tiež na vedení daného klubu.
> -- <cite>Vladimír Záhradník</cite>

#### Doména pre novú stránku Toastmasters Košice
Uvedomujeme si, že diskusia ohľadom jednotnej vízie môže prebiehať dlhú dobu. Aj z toho dôvodu sme sa dohodli na nasledujúcich opatreniach, aby bola nová stránka klubu sprevádzkovaná čo najskôr.

- [x] Bude zakúpená doména toastmasterskosice.sk
- [x] Existujúcu doménu klubu toastmasterskosice.eu necháme exspirovať
- [x] Dokiaľ ešte existujúca doména bude naša, bude presmerovávať na novú doménu
- [x] Otvorí sa diskusia s ostatnými klubmi ohľadom našej vízie

### Otvorené záležitosti z [poslednej porady](Zápisnica-2019-03-11.md)
- [ ] Nízka konverzia členov
- [ ] Potrebujeme niekoho, kto nás naučí presviedčať hostí (viď Stevieho návrh vyššie)
- [ ] Zavedenie knihy návštev
- [ ] Nahratie inštruktážnych videí pre EasySpeak a Pathways
- [ ] Mali by sme častejšie navštevovať ostatné kluby
- [ ] Mali by sme spraviť oficiálny oznam ohľadom volieb do nášho klubu

### Zápisnicu vyhotovil:
Vladimír Záhradník,
tajomník klubu

[logo]: https://raw.githubusercontent.com/toastmasters-kosice/toastmasters-kosice.github.io/master/assets/img/tmke-logo.jpg "Logo Toastmasters Košice"
[vpm]: https://www.toastmasters.org/resources/vice-president-membership "Vice President Membership"
[sk-tm]: http://slovenski.toastmasters.sk/