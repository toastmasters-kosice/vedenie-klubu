---
nadpis:  'Zápisnica zo stretnutia Toastmasters Košice'
dátum:   '2019-11-18 18:00:00 +0100'
miesto:  'Luxor Piváreň'
kategórie: porada, toastmasters
prítomní: 'Jana Kolesárová, Vladimír Záhradník, Kornélia Hudáková, Kamila Pekárovičová'
---

![alt text][logo]
# Zápisnica zo stretnutia Toastmasters Košice 18.11.2019 o 18:00

## Stretnutia
- Prvé novoročné stretnutie bude 13.1.2020. V prípade, že bude Tabačka v daný čas obsadená, presunie sa o týždeň na 20.1.2020.
- Požiadať Jozefa Starúcha, aby rezerváciu potvrdil u Bašky aj Viktora, aby sme sa vyhli problémom s rezerváciami.
- Cedule informujúce o mieste stretnutia vytlačí Jana Kolesárová.
- Jana Kolesárová vezme moderovanie prvého januárového stretnutia.
- Na stretnutí 25.11.2019 sa zruší tretí prejav. Ušetrený čas sa využije na zodpovedanie otázky "Kvôli čomu chodíš do klubu". Poznatky využijeme na lepšie cielenie vzdelávacieho procesu pre jednotlivých členov.
- Každý člen dostane po ukončení úrovne odznak. Odznaky sa zakúpia z peňazí klubu.

### Vianočné stretnutie
- Prejavy budú zrušené
- Namiesto prejavov bude aktivita - opýtame sa členov, aká to bude
- Improvizácie budú na vianočné témy
- Občerstvenie a prípytok budú hradené z klubových peňazí

## Vzdelávanie
- Katka Kesselová je zatiaľ bez mentora. Do konca roka jej dá VPE voľnosť a na poslednom stretnutí jej to ešte pripomenie. Následne od januára, ak si sama nikoho nenájde, jej mentora pridelí VPE. VPE navrhuje Kornéliu Hudákovú, ktorá predbežne súhlasí.

## Členstvo
- Kornélia Hudáková poslala email všetkým hosťom, z ktorých by sa potenciálne mohli stať členovia.
- Ďalšie emaily o blížiacich sa stretnutiach im už posielať nebude, aby ich nezahltila a neodradila. Výnimkou budú stretnutia so špeciálnym hosťom ako napr. Matejom Petrenkom.
- Hostí bude pozývať na stretnutie emailom a tiež priamo cez Facebook (ak to bude možné).
- Väčšinou majú záujem o vstup do klubu ľudia, ktorí nemôžu chodiť na stretnutia pravidelne (Tonka, Evka, Michal Mačišák z Michaloviec).
- Vedenie sa zhodlo, že sme ochotní prijať aj členov, ktorí budú chodiť na stretnutia len sporadicky. Takýmto členom nebudeme priradzovať automaticky mentorov a nebudeme vyvíjať žiadnu aktivitu z našej strany, aby sme ich oslovovali. Oni sa budú musieť ozvať sami nám, ak budú mať otázky alebo nejaké problémy a my im následne pomôžeme. Bude im to potrebné vysvetliť a oni sa budú musieť rozhodnúť, či im stojí zato uhradiť za takýchto podmienok členský príspevok.

## Financie
- Kamila Pekárovičová už má pripravený na zdieľanie dokument s financiami klubu. Bude ho zdieľať s účtom Toastmasters Košice na Gmaile s prístupom na čítanie.

## Sociálne siete
- Potrebujeme zistiť, kde sú všetky fotky z Toastmasters Košice. Ideálne by sme ich mali dať dokopy na jedno centrálne miesto - Google Fotky pod účtom Toastmasters Košice. Vladimír Záhradník osloví Jozefa Starúcha, keďže on robil fotografie v poslednej dobe.
- Moderátor stretnutia musí byť potvrdený najneskôr 7 dní pred stretnutím, kvôli propagácii na sociálnych sieťach (fotka moderátora a informácie v udalosti stretnutia) ako sponzorovaný príspevok.
- Z rozhodnutia prezidentky Jany Kolesárovej, Lucia Pethöová končí na pozícii viceprezidentky pre PR. Bude o tom informovaná emailom.
- Prezidentka Jana Kolesárová zároveň osloví Jozefa Takáča, či by nebol ochotný dočasne prevziať agendu sociálnych sietí ako VPPR.
- Pokiaľ príjmeme nejaké rozhodnutia, ktoré sa priamo budú týkať členov, budeme ich o tom informovať v skupine TMKE Mastermind na Facebooku.

## Ostatné
- Členov vítame pred každým stretnutím
- Mentora budeme prideľovať novým členom najneskôr po šiestich týždňoch
- Prvýkrát budú noví členovia počuť o mentorovi od VPM, následne to bude riešiť VPE
- Toastmasters Branding manual nepoužívame
- Podporujeme rast členstva
- Tričká Toastmasters Košice - potrebujeme zistiť veľkosti, farbu, počet kusov. Odovzdali by sa na stretnutí 9.12.2019.
- Najbližšia porada bude po vianočnom stretnutí, 16.12.2019.

### Rola Zoznám sa s hosťom
- Väčšinou sa hosťom venuje Kornélia Hudáková (VPM). Ak príde hostí viacero, bude dobré mať v zálohe aspoň ešte jedného člena, aby sme sa mohli venovať všetkým.
- Rolu bude obsadzovať moderátor, VPE skontroluje, že je obsadená.

### Zápisnicu vyhotovil:
Vladimír Záhradník,
VPE a tajomník klubu

[logo]: https://raw.githubusercontent.com/toastmasters-kosice/toastmasters-kosice.github.io/develop/src/images/tmke-logo.jpg "Logo Toastmasters Košice"
