---
nadpis:  'Zápisnica zo stretnutia Toastmasters Košice'
dátum:   '2019-09-17 18:00:00 +0100'
kategórie: porada, toastmasters
prítomní: 'Jana Kolesárová, Vladimír Záhradník, Kamila Pekárovičová, Lucia Pethöová, Jozef Starúch'
---

![alt text][logo]
# Zápisnica zo stretnutia Toastmasters Košice 17.9.2019 o 18:00

## K bodom programu:
## 1. Stretnutia
- Termíny stretnutí 23.9. a 7.10. ostanú zachované
- Nasledujúce stretnutie sa presunie z 21.10. na 14.10. Bude to vzdelávačka, ktorú urobí Matej Petrenka.
- Ďalšie stretnutia budú zachované s dvojtýždňovým odstupom. Aj kvôli tomu, že 18.11. bude mať miestnosť prenajatú RTVS.
- Časy stretnutí sa podľa odporúčania Mateja Petrenku presunú na 18:15, hlavný program však začne o 18:30.
- Aktuálne nemáme priamo vyčlenenú osobu, ktorá sa na stretnutí venuje hosťom. Z tohto dôvodu bude v EasySpeaku pridaná rola Zoznám sa s hosťom (Meet and Greet), ktorá sa bude venovať hosťom počas 15-tich minút pred začiatkom stretnutia.
- Podľa odporúčaní Mateja Petrenku by sme tiež mali zaviesť tabuľku, ktorá bude sledovať, čo sa udialo ďalej s potenciálnym členom.
- Vytlačiť viac agiend a poukladať ich na stoličky, aby si aj hostia mohli pozrieť program.
- Klubové oznamy povieme ešte pred prestávkou, podľa odporúčania Petra Šándora.
- Predsedanie bude začínať kolečkom, kde sa každého hosťa a člena opýtame jednoduchú otázku k téme stretnutia. Vyskúšame, ako sa to ujme.
- Stretnutie bude končiť kolečkom, kde sa členov a hostí opýtame, čo si zo stretnutia odniesli.
- Pokiaľ nebude na stretnutie nahlásených dostatok členov, bude rola gramatického korektora a zberača slovnej vaty zlúčená do jednej.

## 2. Správa sociálnych sietí
- Lucia Pethöová bude počas októbra riešiť súkromné záležitosti. Nebude navštevovať klubové stretnutia a nebude sa môcť starať o facebookovú stránku.
- Počas jej neprítomnosti preberie dočasne túto rolu Kamila Pekárovičová, ktorej budú na našej stránke udelené kompetencie redaktora.
- Lucia si mala pozrieť facebookovú stránku Slovenských Toastmasters. Cieľom bolo zvážiť možnosť, či niektoré ich príspevky preberieme a inšpirovať sa pri tvorbe našich.

## 3. Finančné záležitosti
- Jozef Starúch zaškolil Kamilu Pekárovičovú ohľadom finančných záležitostí klubu.
- Aktuálne ostáva doriešiť prístup k účtu klubu pre Kamilu.
- Je potrebné doriešiť spolu s viceprezidentkou pre členstvo, Kornéliou Hudákovou, akým spôsobom budeme kontrolovať členov, či zaplatili členský príspevok.
- Aktuálne uhradili členský príspevok 4 členovia.
- Na účte je v tejto chvíli príbližne 1300 eur.

## 4. Klubová súťaž
- O možnosť súťažiť za klub v Nitre prejavila záujem z členov len Katarína Šimková, z tohto dôvodu sa klubová súťaž nekonala.
- Katka bude oslovená prostredníctvom emailu a budú jej poskytnuté všetky informácie na to, aby sa mohla súťaže súčastniť, vrátane registračného odkazu.
- Prezidentka klubu, Jana Kolesárová, sa zúčastní súťaže ako porotkyňa.

## 5. Pomôcky
- Rollup Toastmasters Košice by bolo vhodné umiestniť z vnútornej strany bistra Tabačka.
- Šípku, ktorú kedysi vyhotovil Vladimír Záhradník, poslať Lucii Pethöovej, ktorá ju nechá zalaminovať.
- Technický vedúci nechá zhotoviť ďalší rollup. Keď bude hotový, jeden umiestníme v bistre a druhý pod schodmi.

## Ostatné
- Kamila Pekárovičová má záujem zúčastniť sa Drive Weekendu 15.-17.11.2019. Chce ísť autom a pozýva aj ostatných. Náklady na cestovné sa uhradia z rozpočtu klubu, zvyšok si budú hradiť účastníci sami.
- Vladimír Záhradník si premyslí svoje zotrvanie na pozíciách VPE a Tajomník. Svoje rozhodnutie oznámi prezidentke klubu najneskôr do jedného týždňa.
- Mali by sme častejšie navštevovať iné kluby a pozývať ich členov, aby prišli k nám. Navštevovať by sme ich mali aspoň raz za dva mesiace. Prvú návštevu by sme mohli zrealizovať v prvých dvoch novembrových týždňoch.
- Dátum januárového školenia vedenia sa zmenil z 25.1.2020 na 18.1.2020.
- Vedenie sa zhodlo, že klub je aktuálne v kríze. Z tohto dôvodu budú porady častejšie, každé tri týždne. Neskôr, keď už bude klub fungovať stabilnejšie, sa periodicita porád môže opäť predĺžiť. Predbežne bude najbližšia porada 21.10.2019
- Lenka Tarábková z klubu Toastmasters Žilina chce usporiadať na prelome marca / apríla divíznu súťaž v Košiciach. Hľadá spolupracovníkov aj z nášho klubu.

### Zápisnicu vyhotovil:
Vladimír Záhradník,
VPE a tajomník klubu

[logo]: https://github.com/toastmasters-kosice/graficke-podklady/raw/main/Log%C3%A1/%C5%A0tandardn%C3%A9%20zmen%C5%A1en%C3%A9%20logo%20TMKE.png "Logo Toastmasters Košice"
