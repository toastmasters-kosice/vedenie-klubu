---
nadpis:  'Zápisnica z porady Toastmasters Košice'
dátum:   '2022-11-02 20:00:00 +0100'
miesto:  'Online (Google Meet)'
kategórie: porada, toastmasters
prítomní: 'Vladimír Záhradník, Juraj Blaško, Miroslav Kajňák, Lukáš Borovský, Đặng Hoàng Trung'
---

![alt text][logo]
# Zápisnica z porady Toastmasters Košice 2.11.2022 od 20:00

## Mentoring
- Trung osloví Ľuboša Bahorca a začnú riešiť spoluprácu na mentoringu medzi Slovenskými Toastmasters a nami
- Mentoring bude prebiehať online formou. Je dôležité, aby sme poskytovali videá s prejavmi, kvôli hodnoteniu

## Potlesk na stretnutiach
- Nateraz nejdeme robiť žiadne zmeny. Potrebujeme čas, aby sme odsledovali stretnutia a za nejaký čas to môžeme otvoriť opäť

## Stretnutia v Prešove
- Nebudú pravidelnou súčasťou stretnutí Toastmasters
- Keď sa rozhodneme, že budeme chcieť mať stretnutie v Prešove, Trung osloví mňa (Vlada) a stretnutie naplánujeme

## Stretnutia v M-House of Music
- Stredy majú dlhodobo dostupné, vieme ich využiť ako zálohu pre prípad, že knižnica bude obsadená
- Do budúcna si môžeme prenajať aj väčšie pódium. O forme finančnej spoluúčasti sa môžeme baviť neskôr
- Kapacita veľkého pódia je cca 30 ľudí

## Letáky na propagáciu
- Nateraz sme sa vo vedení rozhodli, že letáky riešiť nebudeme
- Iné formy reklamy, ako napríklad živé vysielanie stretnutí, nám prídu vhodnejšie

## Zdroje príjmu pre klub
- Náš klub potrebuje zabezpečiť dlhodobú udržateľnosť pri nahrávaní videí zo stretnutí. Náklady predstavujú sumu cca 2400-3600 eur ročne pri dvoch stretnutiach mesačne. Držme sa sumy 300 eur/mesiac
- Keď klub zabezpečí financie, Ravenville bude schopný dlhodobo dodávať kvalitné služby a ako platiaci klient bude mať Toastmasters zabezpečené, že každé stretnutie nahráme
- Dali sme dokopy niekoľko potenciálnych zdrojov príjmu. Výhľadovo môžeme využiť každý jeden z nich. V tejto chvíli má najväčší potenciál organizovanie Speechcraftu
    - Dve percentá z dane
    - Speechcraft
    - Vstupné na stretnutia pre hostí - náklady zdieľané s M House of Music
    - Sponzoring firiem a jednotlivcov
    - Granty
- Nechceme ísť formou zvyšovania členského príspevku. Nie každý si to môže dovoliť a sme radi za každého člena, ktorý je aktívny a snaží sa zlepšovať v rečnení

## Speechcraft
- Potenciálne nám dokáže pokryť náklady na tvorbu videí
- Stačili by dva kurzy ročne: 10 účastníkov, 6 stretnutí, suma 250 eur
- Účastníci by dostali mentoring, vzdelávačky na stretnutiach, robili by na prejavoch a učili sa hodnotiť
- Stretnutia by tiež boli nahrávané Ravenvillom
- Pri dvoch stretnutiach ročne by sme mali zisk približne 5000 eur mínus suma za materiály z Toastmasters International a prenájom priestorov knižnice
- Táto suma v pohode pokryje ročné náklady na videá
- Pokiaľ by bol záujem o viac kurzov, zvážime aj komerčný variant a pre nás, lektorov, si vytvoríme bočný príjem
- V tejto chvíli Vlado preštuduje možnosti a osloví knižnicu. Ďalej budeme riešiť veci priebežne

### Zápisnicu vyhotovil:
Vladimír Záhradník,  
prezident klubu

[logo]: https://github.com/toastmasters-kosice/graficke-podklady/raw/main/Log%C3%A1/%C5%A0tandardn%C3%A9%20zmen%C5%A1en%C3%A9%20logo%20TMKE.png "Logo Toastmasters Košice"
