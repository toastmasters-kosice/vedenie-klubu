---
nadpis:  'Zápisnica zo stretnutia Toastmasters Košice'
dátum:   '2019-01-28 18:30:00 +0100'
kategórie: porada, toastmasters
prítomní: 'Lukáš Bičuš, Jozef Staruch, Jozef Takáč, Vladimír Záhradník, Ján Šándor, Jana Kolesárová'
---

![alt text][logo]
# Zápisnica zo stretnutia Toastmasters Košice 28.1.2019 o 18:30

## K bodom programu:
### 1. Súhrn, čomu sa vedenie venovalo od posledného stretnutia
   * Katarína Šimková a Jozef Takáč (VPM) získali certifikát Competent Leader (CL, súčasť
staršieho výukového systému).
   * Plagát na workshop s Andrejom Mažárym je hotový, určenie miestnosti ešte nie je definitívne a môže sa zmeniť.
   * Lukáš Bičuš (SA) končí v coworkingu HUBa v Tabačke. Klub bude musieť vyriešiť nájom
miestnosti s Tabačkou.
   * Stretnutia a moderátori stretnutí sú v EasySpeaku naplánovaní do 18.3.2019.
   * Ján Šándor (VPR) pridal videá na fanúšikovskú stránku Toastmasters Košice a naplánoval ďalšie videá v spolupráci s ostatnými klubmi.

### 2. Workshop s Andrejom Mažárym
   * Workshop sa uskutoční 2.3.2019 (sobota).
   * #### Predbežný harmonogram:
      * 10:00 – 13:00 Školenie vedenia
      * 13:00 – 14:30 Prestávka na obed
      * 14:30 – ?? Program pre verejnosť

   * Propagácia workshopu bola zahájená.
   * Jozef Staruch (prezident) predstavil predbežnú podobu plagátu propagujúceho workshop. Podľa komentárov ostatných vedúcich obsahuje aktuálne plagát príliš veľa textu a bude potrebné ho zjednodušiť. Ideálna veľkosť plagátu by mala byť A3.
   * Každý člen vedenia si má pripraviť aspoň tri otázky, ktoré ho zaujímajú a chce ich rozoberať na doobednej časti. Otázky je potrebné poslať na e-mail Jozefa Takáča a uzávierka je 11.2.2019.
   * Tiež by bolo vhodné, aby si pripravili aj otázky na časť pre verejnosť. Takisto ako aj ostatní členovia klubu. Vyzvať ich k tomu môžeme cez skupinu na Facebooku.
   * Program pre verejnosť by mal zodpovedať tomu, čo je uvedené na plagáte. Na stránke udalosti na Facebooku by tiež mal byť zverejnený orientačný čas konca.
   * Andrejovi Mažárymu klub preplatí cestovné náklady, obed a večeru.
   * VPE navrhuje v súvislosti s workshopom vyhlásiť súťaž. Dvaja náhodne vybraní ľudia, ktorí budú verejne zdieľať udalosť na Facebooku, budú môcť získať 50-percentnú zľavu na členské v klube Toastmasters Košice. Platí to aj pre existujúcich členov.
   * Ako moderátora workshopu zvolil prezident klubu, Jozef Staruch, Jána Šándora.

### 3. Klubová súťaž
   * Vedenie sa rozhodlo klubovú súťaž zameranú na hodnotenia a inšpiratívne reči vzhľadom k tomu, že organizuje workshop, neorganizovať.
   * Jana Kolesárová (VPE) priamo nominuje záujemcu do area súťaže, ktorá sa uskutoční 9.3.2019 v Žiline.
   * Možnosť súťažiť a byť nominovaný spropaguje VPE v rámci klubu.

### 4. Obnova členského príspevku
   * Väčšine členov má zaplatený členský poplatok do 31.3.2019. Oznam o zaplatení členského príspevku na ďalšie obdobie bude spropagovaný na stretnutí 18.2.2019.

### 5. Zoznam predsedajúcich na stretnutia Toastmasters
   * Zoznam predchádzajúcich predsedajúcich, ktorí otvárajú stretnutie, je uvedený v dokumente na zdieľanom Google Drive priečinku Toastmasters Košice.
   * Bol daný návrh, aby bol predsedajúci ako úloha, uvedený v EasySpeaku a aby bol, tak ako ostatné roly, aktívne obsadzovaný moderátorom. Moderátor zároveň získa prehľad o tom, či otvára stretnutie on alebo predsedajúci.
   * Na stretnutí 4.2.2019 bude predsedajúcim Jozef Staruch, ktorý spomenie získanie certifikátu Competent Leader (CL) pre Jozefa Takáča a Katarínu Šimkovú. Tiež predstaví novú členku Luciu Pethoovú.

### 6. DCP body
   * V poslednej dobe viacero členov ukončilo Level 1 v rámci programu Pathways. VPE má za
úlohu skontrolovať, že sú tieto údaje uvedené v súhrnných informáciách klubu (na stránke
Toastmasters.org) a prípadne ich tam doplniť, aby nám za to boli udelené DCP body.

### 7. Vzdelávacie akcie v rámci stretnutí Toastmasters Košice
   * Vedenie navrhuje uskutočňovať vzedelávacie akcie aspoň raz za 4 stretnutia Toastmasters. Vzdelávať môžu aktuálni členovia klubu, ale aj externí hostia. Prvá takáto akcia by sa mala uskutočniť 18.3.2019.

### Zápisnicu vyhotovil:
Vladimír Záhradník,
tajomník klubu

[logo]: https://raw.githubusercontent.com/toastmasters-kosice/toastmasters-kosice.github.io/master/assets/img/tmke-logo.jpg "Logo Toastmasters Košice"