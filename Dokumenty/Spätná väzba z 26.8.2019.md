---
nadpis:  'Spätná väzba pre klub Toastmasters Košice'
dátum:   '2019-08-26 20:00:00 +0200'
kategórie: porada, toastmasters
---

# Spätná väzba pre klub Toastmasters Košice

Spätná väzba od Area directora, Mateja Petrenku (z dňa 26.08.2019)

## Pred stretnutím
- Facebook – do udalosti dať o pol hodinu skorší čas (18:00), aby hostia nemeškali, nerušili stretnutie a boli u nás od začiatku.
- Pozývať aj ľudí z nášho okolia, o ktorých vieme, že sa zaujímajú o osobnostný rozvoj.
- Do agendy zaradiť úlohu „Zoznám sa s hosťom“. Dať ju na čas 18:15. Na stretnutie má prísť skôr moderátor, seržant a člen s rolou „zoznám sa s hosťom“. 
- Jeden človek – jedna úloha. Nech sa na pódiu strieda čo najviac ľudí, roly si obsadzovať od najdôležitejšich po menej dôležité. Obsadiť sa dajú aj priamo na mieste, poprosiť hostí o zapojenie sa. Keď nebudeme mať človeka na rolu, až potom dať dve roly jednému človeku (Gramatický korektor a zberač slovnej vaty môže byť jedna osoba).
- Hosťa osloviť, VENOVAŤ sa mu, vysvetliť agendu a priebeh stretnutia (okrem doterajšieho dotazníka, získania kontaktu a pozvania na ďalšie stretnutie).
- Pri písaní na tabuľu použiť veľké a čitateľné písmo.
- Na pódiu by sa nám hodil ešte jeden roll-up. 
- Stoličky – rozmiestniť ich menej, aby sa ľudia, ktorí prídu na stretnutie, posadili dopredu (lebo nemajú na výber). Keď ich príde viac, mať v zálohe viac stoličiek, aby si zobrali a posadili sa tiež dopredu (keď je stoličiek veľa, ľudia si automaticky sadajú dozadu a vyzerá to tam prázdno). Na stoličky poukladať vytlačené agendy a letáčiky.

## Predsedanie
- Propagácia Toastmasters ako organizácie (ako dlho už funguje, v koľkých krajinách, koľko je klubov a pod.), vzdelávacieho systému (vieme si vybrať z 11 ciest, materiály sú online, učíme sa praxou v pozitívnom prostredí) – aby hostia vedeli, o čom to je, ako fungujeme, aby sa dozvedeli niečo o klube, čo to Toastmasters vlastne je.
- Úvod prepojený s témou stretnutia. Rozprávať príbeh, ktorý už poznáme, aby sme sa ho nemuseli učiť naspamäť, aby to vyznelo autenticky.
- Na úvod dať úvodné kolečko spojené s témou stretnutia (na prelomenie ľadov, lebo sa zapoja aj hostia).

## Moderátor
- Byť ráznym – „myslím si, že by sme mohli začať“ – nesprávne. „Začíname“  - správne.
- Na začiatku vysvetliť a nacvičiť potlesk (sme v pozitívnom prostredí, podporujeme sa potleskom) + zatlieskať si na ukážku.

## Hodnotenie
- Hodnoť za seba. (ja si myslím, na mňa si pôsobil – je to autentické).
- Spomeň aj úlohu projektu, na čo si sa zameriaval pri hodnotení.
- Na konci zhrň v troch bodoch pozitíva aj odporúčania (vyber tie „najsilnejšie“).

## Improvizácie
- Na začiatku pri vysvetľovaní pravidiel spomeň aj to, že sa na konci bude hlasovať.
- Vymysli jednoduché témy, buď kreatívny (dvojslové spojenia – pekné oči, modrá obloha – stačia, aby sa dali vymyslieť všelijaké improvizácie bez obmedzenia; vizuálne prostriedky a pod.).
- Hodnotiteľ improvizácií nehodnotí moderátora improvizácií. To má na starosti súhrný hodnotiteľ (aby mal hodnotiteľ improvizácií viac času na hodnotenie imrovizátorov).
- Hodnotenie - vyvážené (plusy a odporúčania).

## Kvantitatívne hodnotenia
- Čísla a fakty, žiadne pocity (bolo to dobré, páčilo sa mi...).
- Zapojiť aj publikum (gramatický korektor – povie ako to bolo nesprávne – publikum povie, ako to má byť správne).
- Používať aj klikátko na upozornenie na slovnú vatu.

## Záver stretnutia
- Oznamy prebrať najprv s prezidentom, či sa môžu uverejniť (do konca prestávky).
- Oznamy by bolo vhodnejšie oznámiť ešte pred prestávkou. Na záver sú ľudia už unavení (Peter Šándor).
- Nevyhlasovať súťaž ani nič s platením členského (interné veci) pred hosťami (radšej do mailu).
- Záverečné kolečko (čo si odnášate z tohto stretnutia? Čo sa vám páčilo?...).
- Milí Toastmastri – neskloňuje sa to (milí Toastmasters).

## Oceňovanie účastníkov (Peter Šándor)
- Oceňovanie zanechá dobrý dojem a je lacné na realizáciu
- Oceniť úplne prvú improvizáciu, prvý prejav rečníka, dokončenie úrovne v Pathways
- Obchod Toastmasters International poskytuje rôzne stužky. V klube Slovenskí Toastmasters majú aj vlastne vyrobené diplomy (možno by sme ich mohli využiť aj my)
- Financovanie buď z rozpočtu klubu alebo z rozpočtu arey

## Plnenie vzdelávacích úloh v iných kluboch (Peter Šándor)
- V Košiciach je to ťažko realizovateľné (aspoň zatiaľ, uvidíme ako sa rozbehne TM Tatry)
- V rámci klubu je rečník vo svojej konfortnej zóne. Už pozná ostatných členov a rozpráva sa mu lepšie
- Na západe (Bratislava, Trnava, Nitra) je napríklad bežné, že člen, ktorý robí project Evaluate and Feedback dá opravený prejav v neznámom prostredí iného klubu

Okrem už spomenutých vecí môžeme zaradiť vzdelávačky a poprosiť aj členov z iných klubov, aby nám s nimi pomohli.

Vypracovala Jana Kolesárová, prezidentka klubu

Doplnil Vladimír Záhradník, VPE, Tajomník