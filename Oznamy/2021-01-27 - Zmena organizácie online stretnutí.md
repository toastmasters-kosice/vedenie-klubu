![alt text][logo]
# Zmena organizácie online stretnutí (február – marec 2021)

Noví členovia sú pre klub esenciálni, potrebujeme ich aby sme rástli a napredovali. Našim cieľom je vytvoriť kratšie a atraktívnejšie stretnutia. Chceme oslovili široké publikum, kamarátov, kolegov, známych i ostatných ľudí v online priestore. Ak sa nám podarí vzbudiť záujem u hostí, je vyššia šanca, že nás sami oslovia a stanú sa členmi.
Nasledujúce pravidlá boli sformulované s takýmito smerodajnými bodmi pre náš klub:

**I. SPOLU RASTIEME** – chceme získať nových členov

**II. SPOLU SA BAVÍME** – Toastmasters má byť relax, nie práca

**III. SPOLU SME Toastmasters!** – všetci si aktívne promujeme stretnutia a klub

1. **Mení sa frekvencia stretnutí na týždenné**
2. **Stretnutia budú každý pondelok**

    (Za ZOOM platíme fixnú sumu mesačne, chceme využiť potenciál online prostredia)
3. **Začiatok o 18:00. Príchod členov medzi 17:55-18:00**
4. **Prvých 15 min. stretnutia je venovaných na zoznámenie sa s hosťom, doladenie technických vecí a obsadenie kvantitatívnych úloh**
5. **Koniec stretnutia 19:15**

    (Cielime na kratšie a uvoľnenejšie stretnutia do 75 min max!) 
6. **Moderátori sa budú striedať nasledovne:**
	- Február: A, B, A, B
	- Marec: C, D, C, D

    (Zavádzame model dvojtýždennej rotácie moderátorov. Ten umožní moderátorovi po jeho prvom vystúpení zapracovať spätnú väzbu od súhrnného hodnotiteľa. Pri terajšom modeli rotácie sa moderátor dostal k opätovnému moderovaniu o niekoľko týždňov/mesiacov. Moderovať môžu len členovia, ktorí úspešne ukončili 1. level Pathways)

7. **Na stretnutí budú 2 pripravené prejavy**

	(Celkovo je 8 prejavov do mesiaca = väčšia príležitosť pre vás napredovať v projektoch)
8. **Rečník s pripraveným projektom je povinný si sám nájsť hodnotiteľa v dostatočnom predstihu pred stretnutím a informovať ho o projekte:**
	- Hodnotiteľovi pošle projekt, hodnotiaci hárok
    - Konzultuje s ním, na aké body by sa mohol hodnotiteľ zamerať počas hodnotenia
9. **Moderátor improvizácii:**
    - Prednostne vyvoláva členov klubu, ktorí nerečnili
    - Od členov sa očakáva, že budú rečniť a výzvu moderátora neodmietnu
    - Hostí priamo neoslovuje, všeobecne ich môže vyzvať či nemajú záujem vystúpiť
	(V online prostredí sa nám priame presviedčanie neosvedčilo, môže byť vnímane ako nátlak od ľudí z neznámeho prostredia)
10. **Organizácia stretnutia – Moderátor – miesto – čas**

    Na najbližšie 2 mesiace zavádzame voľnejšiu organizáciu. Fixne sa určujú moderátori ktorí budú vopred známi a budú dočasne plniť aj úlohu predsedajúceho. Rečníci sa budú ďalej hlásiť cez easy-Speak. Hlásia svoj prejav i hodnotiteľa.

    Ostatné kvantitatívne úlohy
    - Časomerač
    - Gramatický korektor
    - Zberač slovnej vaty
    - Strážca pozornosti
    - Moderátor improvizácii
    - Hodnotiteľ improvizácii
    - Súhrnný hodnotiteľ

    Budú obsadzované na začiatku stretnutia. Na to je vyhradených prvých 15 minút, resp. čas 17:55-18:15.

11. **V záujme každého člena klubu by malo byť promovanie stretnutia**

    Chceme spoločne naplniť naše ciele. Chceme spraviť reklamu nášmu klubu Toasmtasters Košice ako v Košiciach tak aj na Slovensku. Je super pocit rozprávať pred kamarátmi a známymi a ukázať im čo ste dosiahli v klube. Pochváľte sa svojimi nadobudnutými vedomosťami.

    Hovorte o klube, pozývajte osobne, píšte chytľavé statusy, natočte si videjko a spropagujte váš nadchádzajúci projekt. Naučme sa rozprávať na kameru a propagujme sa v online priestore. Je to veľký potenciál.

12. **Hore uvedené zmeny potrvajú do konca marca. Verím, že za zabavíme.**

Vladimír Kasarda

*prezident klubu Toastmasters Košice*

[logo]: https://github.com/toastmasters-kosice/graficke-podklady/raw/master/Log%C3%A1/%C5%A0tandardn%C3%A9%20zmen%C5%A1en%C3%A9%20logo%20TMKE.png "Logo Toastmasters Košice"
